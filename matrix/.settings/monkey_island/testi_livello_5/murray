È qui, all'inizio del gioco, che Murray perde il resto del corpo a causa di un bombardamento causato dallo stesso Guybrush (infatti Murray in quel momento faceva parte della ciurma di LeChuck). Dopo aver passato del tempo in mare (trasportato dai flussi) viene trovato sulle spiagge di Plunder Island da dei bambini Voodoo che decidono di metterlo sulla punta di una lancia e trasportarlo fino alla palude dell'isola. Qui lo lasciano davanti all'ingresso della casa di Voodoo Lady come oggetto ornamentale e fa la sua seconda comparsa nel gioco raccontando le sue disavventure e continuando ad infastidire Guybrush. Da questo punto in poi seguiranno molte altre sue apparizioni:

    come palla da giocoliere nel teatro di Plunder Island durante lo spettacolo di Slappy Cromwell
    nella cripta della famiglia Goodsoup su Blood Island, dove aiuterà Guybrush ad uscirvi
    sul parco giochi di Monkey Island come possibile vincita del gioco a premi di Cucciolone

In nessuna di queste ultime apparizioni Murray racconta gli eventi che si sono susseguiti da quella precedente, quindi ogni singolo intermezzo rimane un mistero.

Questa volta compare su Jambalaya Island facendo il lavoro di buttafuori presso il Planet Threepwood (un ristorante interamente dedicato a Guybrush,diventato ormai famoso tra i pirati dei Caraibi).Racconta di essere scappato dal parco giochi di Monkey Island dopo che questo è stato furiosamente distrutto da LeChuck e di essere stato scagliato in mare da una delle esplosioni per atterrare fortuitamente sui resti di un bersaglio per freccette che gli fungeranno da zattera per settimane. Una volta raggiunta la terraferma si farà commissionare il suo attuale lavoro da Ozzie Mandrill. Qui il suo atteggiamento verso Guybrush è (forse) più accondiscendente e paziente, anche se il suo carattere non ha abbandonato i suoi connotati principali.Qui Murray compare dentro ad un forziere nella pancia di un lamantino gigante. Anche in questo caso Guybrush si servirà di lui per i suoi scopi: gli farà infatti prendere l'identità di uno dei naufraghi presenti all'interno del ventre delle bestia per inscenare degli eventi a suo favore(questo naufrago era infatti ridotto ad uno scheletro ma gli altri superstiti ritenevano fosse ancora in grado di parlare con loro e lo custodivano gelosamente vicino al chiosco delle bevande). In questo episodio Murray appare molto più arrogante rispetto a quelli precedenti e non ha nessuna remora a boicottare qualsiasi iniziativa di Guybrush arrivando addirittura ad allearsi con gli antagonisti. Lascia (almeno per ora) la saga di Monkey Island sprofondando negli abissi marini a seguito di alcune iniziative estreme prese dal protagonista per allontanare i suoi nemici.
